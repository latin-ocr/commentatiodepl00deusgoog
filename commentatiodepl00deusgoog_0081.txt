72

ἐπεύξηται τὴν τῶν οὕτω δυναμένων μετιέναι καθ’ ἕκαστά
τε καὶ ἐπὶ πάντα μέθοδον (2350). Quis non videt ironian,
cum triumphantem sic paullo post maximae circumveniant
tenebrae? Sed unde hae tenebrae? vidit hospes, cum defi·
uitione sophistae convenire non posse dogma scholae Elea·
ticae ‘cd μή ὅν non esse’. neque candidus vir difficultatem
dissimulat. primum igitur dogmatice exponit quae tunc, ut
videtur, contra μή ὄντος essentiam ab Eleatis solebant ex·
promi. Meditata hic promuntur: namin singulas difficulta-
tes non inopinata incidit sed imminentes praenuntiat; scho-
lastica sunt: aliter enim quid sibi velint ἀκροαταί (237 B)
in quibus, tacentibus reliquiS, Heindorfius (p. 348) frustra
desudat, non intellego. Accedit, quod hospes has aporias
pridem iam saepiusque a se expositas esse ter disertis ver·
bis narrat: 236E, 239B, 242 A. Nostra igitur sententia et

’ divisiones et non-entis aporemata scholae Eleaticae, qualis

tum erat, umbratiles exercitationes imitantur ¹³⁴). sophista
autem quaesitus is est, quo utrumque artificium corruat.
Iam vero hospes tum demum libera per vacuum ponit ve·
stigia, tum demum incipit esse Plato, postquam Parmenidis
doctrinam frangendam esse intellexit (241 D). Quaeris, our
in fine sophistae, cur in Politico ad divisiones recurrat,

· ratione ac principio iam superatas? solent suetis erroribus

ei quoque teneri obstricti, qui verioris cognitionis semina in
posteris oritura ipsi iecere.

Vides quam egregie Sophiste dialogus exsequatur quod
in Theaeteto erat propositum. Forma, qua tum utebantur
Eleatae, philosophandi - si quidem de divisionibus morem
mihi geris- simulque tota eorum doctrina traducitur ad
Platonismum, idque ita, ut ipsi contueamur virum illi dis·
ciplinae addictum, ἄνδρα δὲ μάλα φιλόσοφον, ad veritatis
lucem per omnes dubitandi angustias eluctantem. id vero
unice fieri poterat forma dialogice. ut enim dicentium opinio·

-—.—.-.-—.-..

134) Mirifico modo apud Groteum (p. 411, l) vera quaedam
inter falsa emicant: ‘the Eleate here recites this opinion (τὸ μὴ ὅν
non osso) not as his own, but ‘aas entertained by others and as oue,
which he did not clearly see through)

 

